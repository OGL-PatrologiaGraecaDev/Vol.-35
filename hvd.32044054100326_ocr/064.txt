
H7 PREFATIO GENERALIS. —- PARS Ill. “8
quidem cum aliis hominibus commune habuit, quod aegrotaret; hoc autem non item com-
mune, sed admodum peculiare, aliisque miraculis consentaneum. Nam cum nunquam do-
lore non premeretur, et quidem persaepe singulis diebus, atque interdum etiam horis, ex
sola liturgia robur concipiebat, ac morbus, tanquam ex edicto et imperio fugatus, se sub-
ducebat... (α) Illa vero (Gorgonia) cum caput suum pari cum clamore, lacrymisque, quibus
abundabat, mulierculas illius instar, quae olim Christi pedes rigavit, altari admovisset, nec se
prius illud dimissuram esse denuntiasset, quam sanitatem obtinuisset; ac deinde hoc suo
pharmaco corpus totum perfudisset, et si quid uspiam antityporum pretiosi corporis aut
sanguinis manus recondiderat, id lacrymis admiscuisset (o rem admirandam), statim libe-
ratam se morbo sentit, atque et corpore, et animo, et mente levis discedit. n
Nec vero quemquam movere debet, quod Gregorius, de Eucharistia loquens, figuras et
antitypa appellat. Movit tamen id, aut certe movere visum est nonnullos. Neque enim, in-
quiunt ministri Claudius et Albertinus, his nominibus fuisset usus Gregorius si vere et realiter
Christi corpus et sanguinem in Eucharistia contineri existimasset. Elias Cretensis (ὁ) haec
nomina de Eucharistia interpretatur, ac de vero Christi corpore et sanguine exponit. Sed
et inanes Claudii et Albertini objectiones refellit, ac funditus evertit auctor operis De per-
petuitate ﬁdei, lib. ι, c. 5, p. 49, tom. Ill.
De paenitentia.
Justitiam amitti posse et recuperari, satis tot lapsorum experientia didicerat sanctus do~
ctor; attamen ne qui innocentia baptismi exciderent, nova contrahendo peccata, sibi de
venia nimis blandirentur , aliud eis non superesse remedium praeter lacrymas denuntiat
Gregorius, « nunc aliud remedium extra lacrymas nullum prorsus scio. » Quin ut homines
a peccato magis deterreat et in justitia stabilius confirmet, monet eos paenitentiam labo-
riosum esse pharmacum, difﬁciliorem et molestiorem disciplinam : « (ε) Grave est facilio-
ris medicinae loco difﬁciliorem et molestiorem adhibere, ac, projecta misericordia: gratia,
suppliciis seipsum obnoxium reddere, atque ex delicti ratione emendationem aequare. Quan-
tam enim lacrymarum vim impendemus, ut ea cum baptismi fonte exaequari possit? Quis
autem sponsor erit, fore, ut vitae ﬁnis curationem exspectet, ac non potius adhuc aere
alieno pressos, atque illius ignis ardore opus habentes, tribunal illud suscipiat? 'l‘u qui-
dem fortasse, bone et humane agricola, dominum supplex rogabis, ut ﬁculneae adhuc par-
cat, nec eam sterilitatis accusatam adhuc succidat, verum tibi permittat ut stercora undi-
que in eam injicias ³⁷, hoc est lacrymas, gemitus, preces, chameunias, vigilias, animae et
corporis macerationem, ac denique correctionem eam, qua: ex peccati confessione, con-
temptiorique vitae genere exsistit ; at incertum est, an Dominus illi parcet, utpote qua:
etiam locum otiose occupet, cum interim alius misericordia egeat, atque ob longanimita-
tem, quas ipsi exhibetur, deterior fiat. »
Licet Gregorius (d) purgationem animae ac instaurationem in pristinum statum rarissi—
mam esse agnoscat, et aegre tandem post assiduos gemitus, longosque labores vulneribus
cicatricem obduci, acriter tamen Novatianorum savitiam coarguit. «Tu vero quid ais? in-
quit; quam legem statuis, o nove Pharisaee, ac nomine, non autem animi proposito, pure,
, ac Novati dogmata cum eadem infirmitate nobis efﬂans Ἰ Paenitentiam non admittis? lucti-
bus locum negas? lacrymas laerymis non prosequeris? Utinam talem tibi judicem expe-
riri non contingat! Benignitate Jesu non moveris, qui infirmitates nostras suscepit, et
morbos nostros portavit ³⁸, qui non venit vocare justos, sed peccatores ad paenitentiam 3°,
qui misericordiam mavult quam sacriﬁcium ‘0, qui septuagies septies peccata condonet“ ‘I
Quam beata esset sublimitas tua, si puritas ea esset, non autem fastus, leges supra homi-
nis captum instituens, ac morum correctionem per desperationem tollens! In eodem enim
vitio sunt, indulgentia omnino animadversionis expers, et condemnatio omni venia carens;
illa omnes habenas laxat, haec ob vehementiam strangulat. »
3‘ Luc. xu, 6-9. ³⁸ Isa. LIII, 4. 3° Marc. II, 17. ‘0 Matth. xx, 13; xn, 7. “ Matth. xvm, 22.
(ᾳ) Or. 8, n. 18.
(c) op. 4ο, n. 9.
(ὁ) ln or. al. 1, nunc 2 apud Bill., tom. II, p. 201. (ἆ) Or. 39, n. 18.
