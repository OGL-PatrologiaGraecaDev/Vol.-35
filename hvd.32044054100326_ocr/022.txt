
33 PREFATIO GENERALIS. -— PARS lI. 34
Louvardum et Prudentium Maranum litterae, quibus propensa in nos nostraque studia, ac con-
testata humanitas, et amor litterarum,quas ipse non colere solum, sed ornare studebat. Permultas
ex variis codicibus manu scriptis, non tantum suae ipsius bibliothecae, sed etiam Vaticanaa,lectiones
varias, tam orationum,quam epistolarum, atque etiam carminum describendos eleganter,ipsisque
mittendas curavit. Ad opus strenue agendum cohortabatur, signiﬁcans summum pontiﬁcem (is
erat felicis memoriae Benedictus XIV) in magno hujus editionis esse desiderio, et Sanctitatem
Suam una secum de illo opere frequentem habere sermonem.
Insignis abbatize S. Germani bibliothecarius, e charissimis nostris sodalibus unus, D. Patert, ex
pluribus codicibus scriptis manu, non tantum S. Germani, sed etiam Regiaa, Claromontanae, etc.,
varias lectiones, et quidem elegantissima manu ct sagaciter descriptas liberaliter subministravit
D. Prudentio Maran. Alias quoque alter e nostris, a se descriptas, D. Andreas Brion peramanter
obtulit.
Nec tacitum relinquam dilectissimum sodalem D. Danielem Labbat, qui diligenti et multo
labore indices locupletissimos adornavit, nec D. Dionysium d’Olive, qui menda typographica
corrigendi libenter in se curam suscepit, et operam studiose prosecutus est. Jam faxit Deus ut
noster hic quantuluscunque labor in usus cedat Ecclesiae catholicae, cui quidquid fecerim totum
consecro, quidquid scripserim totum submitto.
SECUNDA PARS.
DEFENSIO GREGOBIANA.
§ Ι. narensxo GREGORII ADVERSUS TOLLIUM.
Plures non tantum ex heterodoxis, quod mirum non est, sed etiam ex Catholicis, Gregorio
parum aequos se praebuerunt, imo eum conviciis lacessere, calumniis atque etiam falsis crimini-
bus insimulare ausi sunt, quorum petulantiam frangere et contumelias juvat retundere. Singulo-
rum tamen calumniis et dicteriis in Gregorium refellendis non immorabor. Missis igitur Dallaei
Clerici, Basnagii, etc., sat erit Tollium qui eos imitatus est, castigare, et diluere quae adversus
Gregorium falso et inverecunde scripsit. ls quidem in scriptis Theologi versatissimus, sed in auc-
torem iniquissimus, tam multa huc illuc, tamque injuriosa viro sancto sparsit in argumentis et
notis quorumdam carminum, quae ipse vulgavit anno 1690, ut omnia proferre longum foret: prae-
cipua tamen delibare, et falsa ostendere, animus est.
Primum quidem in argumento, sive « causa scripti n carminis. quod Gregorius α de se ipso et
adversus episcopos » condidit, quodque Tollius Graece primus vulgavit, sic amaris salibus poetam
carpit: ‹‹ Cum vero omni vita, tum et cultu victuque monachum potius severissimae integritatis,
quam tanta; dignitatis ageret ac referret episcopum ; ad haec et altiores ob eruditionem defen-
samque SS. Trinitatis doctrinam spiritus gerere videretur, Ciceronianaaque imbecillitati affinis,
nt ille consulatum suum et expulsum urbe Catilinam omnibus tantum non horis memorabat, ita
et ipse contusos Arianos et suam 'l‘riadem assidue praedicaret, ingentem sibi quorumdam suorum
presbyterorum, aliorumque episcoporum conﬂavit invidiam... Sero sapiunt Phryges. Gregorius,
qui promptissimum hunc assensum non exspectarat; propria se captum videns ingenuitate animi,
quanquam statim facti pmnitebat, pudore tamen adductus, in sententia perstitit... Hinc statim
natae ha querelae, hinc illae, ut ita dicam, lacrym'ce et caeteri threni, in quibus et patientiam, et
animi robur, ac moderationem in tam probo viro desideres... Ciceronem sane nemo melius
