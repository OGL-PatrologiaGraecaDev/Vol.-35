
f3 PR/EFATIO GENEltALIS. —- PARS l. η
mortem deplorandam, ait Erasmus, sed deflendam publicam studiorum jacturam. » Quippe,
Pirkheimerus, ni festina mors obstitisse, « eximium Christianae philosophiae praeconem
Gregorium Naziazenum sic Latine loquentem nobis» daturus fuisset, ut Graeci sermonis
sonos nemo desideraturus fuisset. Joannes Slraub, Bilibaldi gener, translatas a socero
suo orationes edendas curavit Basileae ex ofﬁcina Frobeniana, anno i431.Editioni, qum
plurima alia Gregorii opera complectictur, praeﬁxa est elegantissima Erasmi epistola in qua
laudes interpretis prosequitur.
Anno sequenti, Claudius Chevallon Parisiis vulgavit Gregorii Nazianzeni cognomento
Theologi orationes xxxvui, tractatus, sermones et libros aliquot Latine, Bilibaldo Pirkhei-
mero, Ruﬁno presbytero, et Petro Mosellano interpretibus, ex editione Joannis Straub et
Desiderii Erasmi. Hujus Parisiensis editionis anni 1532 non videtur meminisse Fabricius.
Aliam anno I550 Volfangns Musculus, Basileaa, apud Joannem Hervagium, praeﬁxa epistola
nuncupatoria Augustanze reipublicae preaefectis consulibus, adornari curavit editionem quae
Latine exhibet quidquid Graece complectitur editio ejusdem anni apud eumdem Hervagium;
scilicet xxxviii orationes a Pirkheimero Latine redditas, orationes quinque de Theologia a
Petro Mosellano, quator autem ab ipso Musculo, nempe, 1, xu, XLv et XLVII; demum tragasdiam,
Christus patiens ex versione Sebastiani Guldebeccii Tigurini, et alia poemata cum interpreta-
tione Aldi Manutii.
Anno 1550, orationem de pauperibus amandis et benignitate complectendis, cum duabus Gre-
gorii Nysseni orationibus ejusdem argumenti, ex interpretatione Petri Francisci Zini edidit Pari-
siis Vascosanus, in-4°.
Anno 1569, prodiit Parisiis apud Claudium Fremy prima Operam Gregorii, adornata a Jacobo
Billio Pruan Sancti Michaelis in eremo abbate, editio, sive interpretatio. Aliud enim est
editio, aliud interpretatio. Id sensit ipse Billius, librumque suum inscripsit: Gregorii Opera nova
translatione donata, etc., cum commentariis Nicetes Serionii, etc. Non una novae hujus interpre-
tationis fuit editio. Vel ipso anno sequenti prodiit Coloniae, pluriesque deinceps recusa est, De
hac versione, quae caeteris longe praestat, mox plura dicemus.
Que tempore Billius Gregorii Operibus Latine vertendis incumbebat, Leuvenklaius, hortanti-
bus amicis, eumdem laborem susceperat; cumque de Billii labore certior factus fuisset, mauum
de tabula tollere cogitabat. At eo deinceps edito sententiam mutavit, cum cerneret se quam multa
non prius visa, quibus caruisset Billius, congessisse; maxime vero quod nactus esset Elia: Cre-
tensis archiepiscopi in Nazianzeuum commentarios, quibus ducibus ad eruendos abstrusos in ple-
risque locis Nazianzeni sensus uti se posse magna cum utilitate conspexit. Praeterea egregia scrip-
torum Nazianzeni exemplaria, quibus usus est, celebrat, inter qua duo summis effert laudibus;
alterum Ghoniatee Acuminati manu scriptum; alterum longe antiquius, litterarum elegantia
praestans, et scriptionis integritate ; tanta scilicet diligentia exaratum, nullum ut in eo verbum
perperam scriptum reperiatur. is codex Basileam, ubi etiamnum magna veneratione asser-
vatur, allatus tempore concilii Basileensis,plurimas exhibet picturas, hasque inter elegantem Gre-
goriiimaginem. Horum exemplariorum ope depravata plurima se correxisse, et mutila integritati
restituisse asserit Leuvenklaius. Prodiit illa editio Basileaa anno 1571 ex ofﬁcina Hervagiana, ea-
que tam diuturnis vigiliis tantisque curis elaborata, ut in prima libri pagina haec inscribere non
dubitaverit : « Nec deinceps aliam exspectari locupletiorem posse de prooemio lector intelliget. »
Num Germanus interpres plus aequo sibi indulgeat, ex dicendis declarabitur.
Leuvenklaius editionem in tres omnino distribuit tomos:quorum primus orationes xx cum
Elianis commentariis continet, totusque ipsius debetur industriae, qui eum de Graeco in Latinum
sermonem transtulit. Alter reliquas orationes xxxu, cum epistolis et poematiis hactenus editis
complectitur; quae quidem sumpsit ex Billiana editione. Huic tomo praefatiunculam Billio
honoriﬁcam praeﬁxit, hisque verbis eum alloquitur: α Quapropter mihi polliceor te virum
sapientem ac doctum optimam in partem consilium nostrum interpretaturum. Debet enim
abesse, cum omni ab hominum genere, tum a litteratis potissimum invidia; quibus esse nihil
antiquius par est, quam ut et ispsijuvandaa totis viribus reipublicae studeant,» etc. Sua Leu-
venklaium spes fefellit: nam male est ὁ. Billio habitus, et a Billiana: interpretationis anni 1583
Parisiensibus editoribus, tum in praefatione, tum in notis, in quibus plerumque acrioribus verbis
repulsus et increpitus est. In tertium et ultimum tomum, « qui totus, υ inquit Leuvenklaius,
