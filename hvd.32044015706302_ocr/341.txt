ί-

propter arrogantiam ne displiceamus hominibus, si
nos justos esse dixerimus. Faciunt hoc impii et in-
sani : Scio quidem quia justus sum, sed quid dicturus
sum ante homines? si me justum dixem, quis ferat ,
quis toleret? apud Deum nota sit justitia mea : ego α
tamen dicam me peccatorem ; non quia sum , sed ne
arrogantia odiosus inveniar. Dic hominibus quod es,
die Deo quod es. Quia si non dixeris Deo quod es,
damnat Deus quod in te inveniet. Non vis ut illo
damnet? tu damna. Vis ut ille ignoscat? tu agnosce,
ut possis Deo dicere, Averte faciem tuam a peccatis
meis. Dic illi etiam illa verba in ipso Psalmo, Quoniam
iniquitatem meam ego agnosco (Psal. ι, ll, 5). Quod
si confessi fuerimus delicta nostra, fidelis est et justus ,
qui dimittat nobis delicta nostra, et purget nos ea: omni -
iniquitate. Quod si dixerimus quia non peccavimus,
mendacem facimus eum, et verbum ejus non est in nobis.
Si dixeris, Non peccavi; illum lacis mendacem, cum
te vis facere veracem. Unde fieri potest ut Deus men-
dax sit, et homo verax ; cum contradicat Scriptura :
Omnis homo mendax, Deus solus uerax (Rom. Ill , 4)?
Ergo Deus per seipsum ve'rax , tu per Deum verax;
nam per te mendax.
7. Et ne forte impunitatem videretur dedisse pec-
catis, quia dixit, Fidelis est et justus , qui mandet nos
ab omni iniquitate; et dicerent jam sibi homines, Pec-
cemus, securi faciamus quod volumus, purgat nos
Christus, ﬁdelis est et justus , purgat nos ab omni ini-
quitate ε tollit tibi malam securitatem, et inserit uti- “
lem timorem. Male vis esse securus , sollicitus esto.
Fidelis enim est et justus , ut dimittat nobis delicta
nostra, si semper tibi displiceas, et muteris donec
perficiaris. Ideo quid sequitur? Filioli mei , lucc scribo
vobis, ut non peccetis. Sed forte subrepit de vita hu-
mana peccatum: quid ergo fiet? Quid? jam despe-
ratio erit? Audi : Et si quis, inquit, peccaverit, advo-
catum habemus ad Patrem , Iesum Christum justum;
et ipse propitiator est peccatorum nostrorum. llle est
ergo advocatus; da operam tu ne pecces : si de in-
ﬁrmitate vita: subrepserit peccatum, continuo vide, -
continuo displiceat, continuo damna; etcum damna-
veris, securus ad judicem venies. lbi babes advoca-
tum ; noli timere ne perdas causam confessionis tute.
Si enim aliquando in hac vita committit se homo di-
sertrelinguae, et non perit; committis te Verbo, et
periturus es? Clama, Advocatum habemus ad Pa-
trem.
8. Videte ipsum Joannem servantem humilitatem.
Certe vir justus erat et magnus, qui de pectore Do-
mini mysteriorum secreta bibebat; ille , ille qui bi-
bendo de pectore Domini divinitatem ructavit, In
principio erat Verbum, et Verbum erat apud Deum
(Joan. ι, 1) : ille talis vir non dixit, Advocatum ha-’
betis apud Patrem ;sed, Si quis peccaverit, advocatum,
inquit, habemus. Non dixit, habetis; nec, me habetis,
dixit; nec, ipsum Christum habetis , dixit : sed et
Christum posuit , non ae; et habemus dixit, non, ha-
betis. Maluitse ponere in numero peccatorum, ut
haberet advocatum Christum , quam ponere se pro
bus codicibus; sed abeat a sacris Bibliis.
