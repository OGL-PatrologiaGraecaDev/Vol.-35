25). ~

dilectori suo, Cum senueris, inquit, extendes manus
tuas, et alius te cinget, et ducet quo tn non vis. Hoc
enim ei dixit, signiﬁcans qua morte clariﬁcaturus erat
Deum. Extendes, inquit, manus tuas , hoc est cruciﬁ-
geris. Ad hoc autem ut venias, alius te cinget, et ducet, ”
non quo vis, sed quo non vis. Prius dixit quod ﬁeret,
et deinde quomodo tieret. Non enim crucifixus, sed
utique cruciﬁgendus quo nollet est ductus : nam cru-
ciﬁxus non quo nolebat abiit, sed potius quo volebat.
Solutus quippe a corpore volebat esse cum Christo,
sed si ﬁeri posset, praeter mortis molestiam vitam
concupiscebat aaternam : ad quam molestiam nolens
ductus est, sed ab ea volens eductus est : nolens ad
eam venit, sed volens eam vicit; et reliquit hunc in-
ﬁrmitatis affectum quo nemo vult mori, usque adeo
naturalem , ut eum beato Petro nec senectus auferre
potuerit, cui dictum est, Cum senueris, duceris quo
non vis. Propter nos consolandos hunc etiam in se
transﬁguravit ipse Salvator, dicens, Pater, si ﬁeri
ootest, transeat a me calix iste (Matth. xxvr, '59) : qui
utique mori venerat, nec habebat mortis necessitatem,
sed voluntatem, potestate positurus animam suam, et
rursus eam potestate sumpturus. Sed molestia quan‘
tacumque sit mortis, debet eam vincere vis amoris, ’
quo amatur ille qui cum sit vita nostra, etiam mortem
voluit perferre pro nobis. Nam si nulla esset mortis
vel parva molestia , non esset tam magna martyrum
gloria. Sed si pastor bonus qui posuit animam suam
pro ovibus suis (Joan. x, t8, 11), ex ipsis ovibus tam
multos sibi martyres fecit; quanto magis debent usque
ad mortem pro veritate certare, et usque ad sangui—
nem adversus peccatum, quibus oves ipsas pascendas,
hoc est, docendas regendasque committit? Ac per hoc
praecedente passionis ejus exemplo, quis non videat
magis debere imitando pastori hmrere pastores, si
eum multa: etiam imitata: sunt oves, sub quo pastore
uno in grege uno, et pastores ipsi sunt oves? Omnes
quippe fecit suas oves, pro quibus est omnibus pas-
sus; quia et ipse ut pro omnibus pateretur, ovis est
factus.
TRACTATUS CXXIV.
Ab eo loco, Et cum hoc dixisset, dicit ei : Sequere
me, etc.,usque in ﬁnem Evangelii.Cap. XXI, ᾗ . l9-
l. Non parva qumslio est, cur apostolo Petro,
quando se tertio manifestavit discipulis, dixerit‘Do-
minus, Sequere me; de apostolo autem Joanne, Sic
eum uoto manere donec veniam; quid ad te? lluic qum-
stioni, quantum Dominus ipse donaverit, sive per-
tractanda), sive solvendae sermonem novissimum hu-
jus operis impendimus. Cum ergo praenuntiasset
Dominus Petro, qua morte clari licaturus esset Deum,
dicit ei : Sequere me. Conversus Petrus vidit illum disci-
pulum quem diligebat Iesus, sequentem : qui et recubuit
in cena super pectus ejus, et dixit, Domine, quis est qui
tradet te? Hunc ergo cum vidisset Petrus, dicit Iesu :
Domine, hic autem quid? Dicit ei Iesus : Sic eum voto
mere donec ueniam; quid ad te? Tu me sequere.
dunt etiam (quod in quibusdam Scripturis quamvis
