1729
1750

Haec omnia, fratres, secundum similitudines accipite,
non secundum proprietates. Solemus videre pastores
sedere supra petram , et inde commissa sibi pecora
custodire: utique melior pastor quam petra, super
quam sedet pastor; et tamen Christus et pastor et
petra. Totum hoc secundum similitudinem. Proprie-
tatem autem si quieras a me; In principio erat Ver-
bum, et Verbum erat apud Deum, et Deus erat Verbum
(locu. ι. 1). Si quaeras a me proprietatem; Filius
unicus de Patre in aeternum ab :cterno genitus,
aequalis gignenti, per quem facta sunt omnia, cum
Patre incommutabilis, et accepta forma hominis non
mutatus, ex incarnatione homo, ﬁlius ltonkiniS et Filius
Dei. Hoc totum quod dixi, non similitudo, sed res est.
«1. Non ergo pigeat nos, fratres, secundum quasdam
similitudines ipsum accipere ostium, ipsum ostiarium.
Quid est enim ostium? Qua intramus. Quis est ostia-
rius? Qui aperit. Quis ergo se aperit, nisi qui seipsum
exponit? Ecce Dominus dixerat ostium, non intellexe:
ramus; quando non intelleximus, clausutn erat:.qui
aperuit, ipse est ostiarius. Nulla est ergo necessttas
aliquid aliud quaerere . nulla necessitas: sed fortasse
est voluntas. Si est voluntas, noli exorbitare , noli a
Trinitate discedere. Si personam aliam quieris ostia-
.rii, Spiritus sanctus occurrat : non enim dedignabitur .-
ostiarius esse Spiritus sanctus, quando ipsum ostium
esse dignatus est Filius. Vide ostiat-ium forte Spiritum
sanctum : ipse Dominus discipulis suis de Spiritu san-
«cto dicit, Ipsevos docebit omnem ueritatem (Id. xvt, 15).
Ostium quid est? Christus. Quid est Christus?Veritas.
Quis aperit ostium, nisi qui docet omnem veritatem?
5. De mereenario autem quid dicimus? Non in bo-
nis hic commemoratae est. Pastor bonus, ait, animam
suam dat pro oribus. Mercenarius, et qui non est pa-
«stor, cujus non sunt oves propriae, videt lupum venien-
tem, et dimittit oves, et fugit; et lupus rapit, et dispergit
oues. Non hic bonam persmtam mercenarius gerit, et
tamen in aliquo utilis est : nec mercenarius dice-
retur, nisi acciperet a conducente mercedem. Quis
est ergo iste mercenarius, et culpabilis et necessarius?
Hic vero, fratres, luceat nobis ipse Dominus, ut ct
mercenarios intelligamus, et mercenarii non simus.
Quis est ergo mercenarius? Sunt in Ecclesia quidam
prapositi, de quibus Paulus apostolus dicit : Sua quic-
rentes, non qua: Jesu Christi. Qttid est, sua querentes ?
Non Christum gratis diligentes, non Deum propter
Deum quaerentes; temporalia commoda consectantes,
lucris inhiantes, honores ab hominibus appetentes.
Haec quando amantur a praeposito, et propter lucc
servitur Deo; quisquis est talis , mercenarius est , in-
ter ﬁlios se non computet. De talibus enim ct Domi-
,nus dicit : Amen dico vobis, perceperunt mercedem
suam (Matth. vt, 5). Audi de Timotheo sancto quid
dicat apostolus Paulus : ‹ Spero autem in Domino
Jesu Timotheum cito mittere vobis, ut et ego bono
animo sim , cum cognovero quas circa vos sint : nc-
minem enim habeo unanimem ¹, qui germane de Vt)-
bis sollicitus sit. Omnes enim sua quaerunt, non qua:
’ ac Mss. Editi vero, tam unmtimem.
