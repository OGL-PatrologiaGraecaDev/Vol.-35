Ξο97

esse, apertissime docet. Sed haec verborum consonan-
tia, sive provenerit, sive provisa sit, non pugnaciter
agendum est ut ei quisque consentiat, sed quantum
interpretantis elegantiam hilaritas audientis admittit.
l4. lllud sane magna intentione animi consideran—
dum, et totis viribus pietatis amplectendum satis
apparet, quoniam si gratia et pax ad implendam
Trinitatis commemorationem sic ab Apostolo ponitur,
ac si Spiritum sanctum nominasset; ille peccat in
Spiritum sanctum, qui desperans, vel irridens atque
contemnens praedicationem gratiae per quam peccata
diluuntur, et pacis per quam reconciliamur Deo,
detrectat agere poenitentiam de peccatis suis, et in
eorum impia atque mortifera quadam suavitate perdu-
randum sibi esse decernit, etin ﬁnem usque perdurat.
Quod ergo ait Dominus, dimitti homini, si verbum
dixerit adversus Filium hominis: si autem verbum
dixerit adversus Spiritum sanctum, non ei dimitti, ne-
que hic, neque in futuro saeculo, sed reum esse aeterni
peccati, non negligenter audiendum est. Constitua-
mus enim aliquem latinae linguae ignarum, cum illo
audiente pronuntiatus fuerit ab aliquo Spiritus sanctus,
quaerere quid rerum signiﬁcetur sub isto syllabarum
sono; ab aliquo autem deceptorc vel irrisore impio
responderi aliquid aliud, quodlibet vile et abiectum,
ut quaerentem decipiat, sicuti a talibus ﬁeri solet
ridendi gratia; illum autem per ignorantiam contem-
psisse hoc nomen, dum nescit quid signiﬁcet, et ali-
qua etiam in hoc conviciajactitasse : neminem esse
arbitror tam vanum ct inconsideratum, qui hunc ho-
minem ullo crimine impietatis aspergat. At contra ,
si tacito nomine res ipsa verbis quibus potest ad
quaerentis intelligentiam perducatur, tum vero contu-
meliose in tantam sanctitatem vel verba vel facta pro-
tulerit, reus tenebitur. Qum cum ita sint, manifestum
esse arbitror, eum qui hoc nomine audito, aliam pro
alia rem signiﬁcari putaverit; et adversus eam rem
quam signiﬁcari hoc nomine credidit, verbum dixerit:
non hunc sic peccare, ut adversus Spiritum sanctum
verbum dixisse judicetur. lta quoque, si quisquam
quaerens quid sit Spiritus sanctus, audiat ab imperito
hunc, esse Filium Dei per quem facta sunt omnia, qui
etiam certa opportunitate temporis de Virgine natus
sit, et occisus sit a Iudaeis, et resurrexerit, quibus
auditis vel neget vel irrideat quae dicta sunt : non
eum sic teneri putandum est, ac si verbhm adversus
Spiritum sanc'tum dixerit; sed potius adversus Filium
Dei, vel Filium hominis. sicut et vocari et esse digna-
tus est. Non enim quid sit imperito per vocem propo-
situm, sed per rationem expositum, considerandum
est. Quia ille cum maledicta proferret, ei utique ma-
ledicebat quem sibi enarratum in cogitatione intue-
batur. Quodlibet autem vocaretur, utrum res ipsa
veneranda, an neganda, vel vituperanda esset, hoc
quaeritur. Hoc modo etiam si quispiam quaerat quis
ait Jesus Christus; et ea qumrenti respondeantur
qua: non in Filium Dei, sed potius in Spiritum san-
ctum conveniunt,.quibus auditis ille blasphemet :‘non
utique adversus Filium, sed adversus Spiritum ean-
