ac . , ιι. .

brorum suorum, et totius Ecclesia: suae dilector osten-
ditur? Sed profecto latet hic aliquid , et pertinet ad
sinum in quo recumbebat qui ista dicebat. Per sinum
quippe quid signiﬁcatur aliud quam secretum? Sed
alius est opportunior locus, ubi nobis Dominus
aliquid donet de hoc secreto, quantum sufﬁciat,
dicere. ν
6. Innuit ergo Simon Petrus, et dicit ei. Notanda
locutio est, dici aliquid non sonando, sed tantummodo
innuendo : lnnuit , inquit, et dicit; utique innuendo
dicit. Si enim cogitando aliquid dicitur, sicut Scri-
ptura loquitur , Dixerunt apud semetipsos (Sap. Il, I);
quanto magis innuendo, ubi jam foras qualibus-
cumque signis promitur quod fuerat corde conceptum?
Quid ergo dixit innuendo? Quid , nisi quod sequitur?
Quis est de quo dicit? Haec verba Petrus innuit; quia
non sono vocis , sed motu corporis dixit. Itaque cum
recubuisset ille supra pectus Jesu. llic est utique pecto-
ris sinus, Sapientiae secretum. Dicit ei : Domine, quis
est? Respondit Jesus : Ille est cui ego tinctum panem
perrexere. Etcum tinxisset panem , dedit Judte Simo-
nis Iscariotte. Et post panem, tunc introivit in illum sa-
tanas. Expressus est traditor, nudata: sunt latebra:
tenebrarum. Bonum est quod accepit, sed malo suo
accepit, quia male bonum malus accepit. Verum de
isto pane tincto qui porrectus est ﬁcto, et de his quae
sequuntur, multa dicenda sunt : quibus necessarium
est plus temporis , quam nunc habemus jam in istius
ﬁne sermonis.
TRACTATUS LXII.
Ab eo quod scriptum est, Etcum tinxisset panem, de-
dit Iudze; usque ad id, Nunc clariﬁcatus est Filius
hominis. Cap. xm, ᾗ . 26-51.
1. Seio,charissimi, moveri posse nonnullos, sive
pios ut requirant, sive impios ut reprehendant, quod
posteaquam panem tinctum tradilori suo Dominus
dedit, intraverit in illum satanas. Sic enim scriptum
ﬁt : Et cum tinxisset panem, dedit Juda: Simonis
Iscariota: ,' et post panem tunc introivit in illum satanas.
Dicunt enim : Itane hoc meruit panis Christi porrectus
de mensa Christi, ut post illum intraret in ejus disci-
pulum satanas? Quibus respondemus, hinc nos potius
doceri quam sit cavendum male accipere bonum.
Multum quippe interest, non quid accipiat, sed quis
accipiat; nec quale sit quod datur, sed qualis sit ipse
cui datur. Nam ct bona obsunt, et mala prosunt, sicut
fuerint quibus dantur. Pri-catum, inquit Apostolus,
ut appareat peccatum, per bonum mihi operatum est
mortem(Rom. vn, I5). Ecce per bonum factum est
malum, dum male accipitur bonum. Itemque ipse ait,
ι 1η magnitudine revelationum mearum ne extollar,
datus est mihi stimulus carnis mete, angelus satana:
qui me eolaphizet. Propter quod ter Dominum rogavi,
ut auferret eum a me, et dixit mihi : Sufﬁcit tibi gra-
tia mea; nam virtus in inﬁrmitate perﬁcitur › (IICor.
xu, 7-9).Ecee per malum factum est bonum, dum
bene accipitur malum. Quid ergo miraris si datus est
Iuda: panis Christi, per quem manciparetur diabolo;
SANCT. AUGUST. III
