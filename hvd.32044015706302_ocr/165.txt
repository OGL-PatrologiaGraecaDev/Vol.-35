1651
Cap. vit , ᾗ . 19-24.

hoc esse facere voluntatem Dei, operari opus ejus,
id est , quod illi placet? Ipse autem Dominus aperte
alio loco dicit : Hoc est opus Dei, ut credatis in eum
quem ille misit (Joan. vr, 29). Ut credatis in eum; non,
ut credatis ei. Sed si creditis in eum , creditis ei : non
autem continuo qui credit ei , credit in eum. Nam et
daemones credebant ei, et non credebant in eum.
Rursus etiam de Apostolis ipsius possumus dicere,
Credimus Paulo; sed non, Credimus in Paulum:
Credimus Petro; sed non , Credimus in Petrum. Cre-
denti enim in eum qui justi/icat impium, deputatur ﬁdes
ejus ad justitiam (Rom. ιν , 5). Quid est ergo credere
in eum? Credendo amare, credendo diligere, cre-
dendo in eum ire , et ejus membris iucorporari. Ipsa
est ergo ﬁdes quam de nobis exigit Deus : ct non in-
venit quod exigat, nisi donaverit quod inveniat. Qua:
ﬁdes , nisi quam deﬁnivit alio loco Apostolus plenis-
sime dicens : Neque circumcisio aliquid valet, neque
praeputium , sed ﬁdes qua: per dilectionem aper-atur
(Galat. v , 6) ? Non qualiscumque ﬁdes , sed fides qua:
per dilectionem operatur : haec in te sit, et intelliges de
doctrina. Quid enim intelliges? Quia doctrina ista non
est mea, sed ejus qui misit me : id εει , intelliges quia
Christus Filius Dei , qui est doctrina Patris , non est
ex seipso, sed Filius εει Patris.
7. Sabellianam haeresim sententia ista dissolvit.
Sabelliani enim dicere ausi sunt ipsum esse Filium
qui est et Pater; duo esse nomina, sed unam rem. Si
duo essent nomina , ει res una ,non diceretur, Mea
doctrina non est mea. Utique si tua doctrina non est
tua, o Domine, cujus est, nisi alius sit cujus sit? Quod
dixisti, Sabelliani nou intelligunt : non enim Triui-
tatem viderunt, sed sui cordis errorem secuti sunt.
Nos cultores Trinitatis et unitatis Patris et Filii et
Spiritus sancti, et unius Dei, intelligamus de doctrina
Christi, quoniam non est ejus ί. Ει ideo dixit non se
a seipso loqui, quoniam Christus Patris est Filius , et
Pater Christi est Pater, et Filius de Deo Patre Deus
est : Pater autem Deus, non de Filio Deo Deus est.
8. Quia semetipso loquitur, gloriam propriam quierit.
l-loc erit ille qui vocaturAntichristus, extollens se, sic-
ut Apostolus ait, supra omne quod dicitur Deus, et
quod colitur (ll'Tltess. ιι, 4). ipsum quippe annuntians
Dominus gloriam suam quaesiturum, non gloriam Pa-
tris, ait ad Judaeos : Ego veni in nomine Patris mei, et
non suscepistis me : alius ueniet in nomine suo, hunc
suscipietis (Joan. v, 45). Signiﬁcavit eos Antichristum
suscepturos , qui gloriam nominis sui qumsiturus est,
inﬂatus, non solidus; et ideo non stabilis, sed utique
ruinosus. Dominus autem noster Jesus Christus ma-
gnum exemplum nobis praebuit humilitatis : nempe
aequalis est Patri, nempe in principio erat Verbum, et
Verbum erat apud Deum, et Deus erat Verbum; nempe
ipse dixit, et verissime dixit, Tanto tempore vobiscum
sum, et non cognovistis me? Philippe, qui vidit me,
uidit ct Patrem (Id. xiv, 9); nempe ipse dixit, et veris-
sime dixit, Ego et Pater unum sumus (Id. x, '50). Si
ergo ille cum Patre unum , aequalis Patri -, Deus de
, λ Juxta Er Lugd. ven. mm, quomodo non εδιὲῖω. ω.
oportet.
