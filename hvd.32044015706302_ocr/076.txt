
l £53
aliquid adversus sanam ﬁdem insanientes invenisse
videantur , -uude sponsa: virginis castitas corrumpa-
tur, id est, unde ﬁdes Ecclesia: violetur. Revera enim,
fratres, corrumpitur ﬁdes eorum qui prmponuut men-
dacium veritati. Nam isti qui videntur sic honorare
Christum, ut negent eum carnem habuisse, nihil
aliud eum quam mendacem praedicant. Qui ergo
mendacium aediﬁcant in hominibus , quid ab eis ex-
pellunt, nisi veritatem? lmmittunt diabolum. exclu-
dunt Christum; immittunt adulterum, excludunt spon-
sum: parauymphi scilicet, vel potius lenones ser-
pentis. Ad hoc enim loquuntur ut serpens possideat,
Christus excludatur. Quomodo possidet serpens?
Quando possidet mendacium. Quando possidet fal—
sitas. serpens possidet: quando possidet veritas,
Christus possidet. Ipse enim dixit, Ego sum veritas
(Joan. ιιν, 6) : de illo autem dixit, Et in veritate non
stetit, quia veritas non est in eo (Id. vtu, 44). Sic est
autem veritas Christus, ut totum verum accipias in
Christo. Verum Verbum, Deus aequalis Patri, vera
anima, vera caro, verus homo, verus Deus, vera na-
tivitas, vera passio, vera mors, vera resurrectio.
Si aliquid horum dixeris falsum, intrat putredo, de
veneno serpentis nascuntur vermes mendaciorum , et
nihil integrum remanebit.
6. Quid est ergo , inquit, quod ait Dominus, Quid
mihi et tibi est, mulier? Forte in eo quod sequitur
ostendit nobis Dominus quare hoc dixerit : Nondum,
inquit, venit hora mea. Sic enim ait, Quid mihi et tibi
est, mulier? nondum venit hora mea. Et hoc cur di-
ctum sit, requirendum cst. Prius ergo hinc resistamus
haereticis. Quid dicit serpens veternosus, venenorum
insibilator et inspirator antiquus? quid dicit? Non
habuit matrem feminam Jesus. Unde probas? Quia
dixit, inquit, Quid mihi et tibi est , mulier ? Quis hoc
narravit, ut credamus quia hoc dixit? quis hoc narra-
vit? Nempe Joannes evangelista. At ipse Joannes
evangelista dixit, Et erat ibi mater Jesu. Nam ita nar-
ravit : Altera die nuptia: factw sunt in Cana Galiltvw,
et erat ibi mater Ι esu. Venerat autent illuc invitatus ad
nuptias cum discipulis suis. Tenemus duas sententias
ab Evangelista prolatas. Erat ibi mater Jesu, Evan-
gelista dixit : quid dixerit matri sua: Jesus, ipse Evan-
gelista dixit. Et quomodo dixit respondisse matri
sua: Jesum , ut primo diceret, Ait illi mater ejus , vi-
dete , fratres, ut adversus linguam serpentis muni-
tam virginitatem cordis habeatis. lllic iu ipso Evan-
gelio eo ipso evangelista narrante dicitur, Erat ibi
mater Jesu ; et, Dixit illi mater ejus. Quis hoc narra—
vit? Joannes evangelista. Et quid respondit matri
Jesus? Quid mihi et tibi est, mulier ? Quis hoc narrat?
Idem ipse Joannes evangelista. Ο Evangelista ﬁdelis-
sime et veracissime , tu mihi narras dixisse Jesum ,
Quid milii et tibi est, mulier? cur ei apposuisti matrem
quam non agnoscit? Nam tu dixisti quia ibi erat ma-
ter Jesu , et quia dixit ei mater ejus : cur non potius
dixisti, Erat ibi Maria; et, Dixit ei Maria? Utrumque
tu narras, et, Dixit ei mater ejus; et, Respondit ei Je-
stu, Quid mihi et tibi est, mulier ? Quare hoc, uisi quia
Christus ita responderit.
