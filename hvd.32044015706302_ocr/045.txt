
Quia lignum tibi humilitatis ejus necessarium erat.
Superbia enim tumueras , et longe ab illa patria pro—
jectus eras; et ﬂuctibus hujus saeculi interrupta est
via , et qua lranseatur ad patriam non est , nisi ligno
porteris. lngrate , irrides eum qui ad te venit ut re-
deas! ipse lactus est via , ethoc per mare: inde in
mari ambulavit (Matth. xxv, 25), ut ostenderet esse
in mari viam. Sed tu , qui quomodo ipse ambulare in
mari non potes, navi portare, ligno portare : crede
in cruciﬁxum , et poteris pervenire. Propter te cruci~
ﬁxus est, ut humilitatem doceret; et quia si sic ve-
niret ut Deus, non agnosceretur. Si enim sic veniret
ut Deus, non veniret eis qui videre Deum non pote-
rant. Non enim secundum id quod Deus est, aut
venit, aut discedit; cum sit ubique praesens , et nullo
loco contineatur. Sed secundum quid venit? Quod
apparuit homo.
5. Quia ergo sic erat homo, ut lateret in illo Deus.
missus est ante illum magnus homo, per cujus testi-
monium inveniretur plus quam homo. Et quis est hic ?
Fuit homo. Et quomodo posset iste verum de Deo di-
cere? Missus a Deo. Quid vocabatur? Cui nomen erat
Joannes. Quare venit? Hie venit in testimonium , ut te-
stimonium perhiberet de lumine , ut omnes crederent per
illum. Qualis iste qui testimonium perhiberet de lu-
mine ? Magnum aliquid iste Joannes, ingens meritum,
magna gratia, magna celsitudo! Mirare, plane mi-
rare; sed tanquam montem. Mons autem in tenebris
est , nisi luce vestiatur. Ergo tantum mirare Joan-
nem, ut audias quod sequitur, Non erat ille lumen :
ne cum montem putas lumen esse, naufragium in
monte facias , non solatium invenias. Sed quid debes
mirari? Montem tanquam montem. Erige autem te
ad illum qui illuminat montem , qui ad hoc erectus
est, ut prior radios excipiat, et oculis tuis nuntiet.
Ergo, non erat ille lumen.
' 6. Quare igitur venit? Sed ut testimonium perhi-
i beret de lumine. thuid hoc? Ut omnes crederent per
illum. Et de quolumine testimonium perhiberet? Erat
tua: uera. Quare additum est , vera? Quia et homo il-
luminatus dicitur lux; sed vera lux illa est qua: illu-
minat. Nam et oculi nostri dicuntur lumina; et tamen
nisi autper noctem lucerna accendatur, aut per diem
sal exeat, lumina ista sine causa patent. Sic ergo et
Joannes erat lux , sed non vera lux : quia non illumi-
natus, tenebrae; sed illuminatione lactus est lux.
Nisi autem illuminaretur, tenebrae erat, sicut omnes
impii, quibus jam credentibus dixit Apostolus, Faistis
aliquando tenebrae. Modo autem quia crediderant,
quid? Nunc autem lux, inquit, in Domino (Ephes. v,
8). Nisi adderet, in Domino, non intelligeremus. Lux,
inquit, in Doinino : tenebrae non in Domino eratis.
Fuistis enim aliquando tenebrae : ibi non addidit , in
Domino. Ergo tenebrae in vobis , lux in Domino. Sic
et ille non erat lux, sedut testimonium perhiberet de
lumine.
7. Ubi autem est ipsa lux? Erat tua. vera, qua illu-
minat omnem hominem venientem in hunc mundum. Si
