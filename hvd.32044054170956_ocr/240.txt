1781
1782

Deus de Deo, sed Deus Pater Filii. Nunc autem quod
ait, Qui credit in me, non credit in me, sed in eum qui
misit me, quomodo intellecturi sumus, nisi quia homo
apparebat hominibus, cum lateret Deus ? Et ne puta-
rent hoc eum esse tantummodo quod videbant, talem
ac tantum se volens credi, qualis et quantus est Pater,
Qui credit in me, inquit, non credit in me, id est, in hoc
quod videt ; sed in eum qui misit me, id est, in Patrem.
Sed qui credit in Patrem, necesse est eum credat esse
Patrem ; qui autem credit eum Patrem, necesse est
ut credat eum habere Filium : ac per hoc qui credit
in Patrem, necesse est ut credat in Filium. Sed ne
quisquam hoc credat de unigenito Filio, quod de iis
qui dicti sunt ﬁlii Dei secundum gratiam, non natu-
ram, sicut ait Evangelista, Dedit eis potestatem ﬁlios
Dei ﬁeri (Joan. ι, 12); unde et illud est quod ipse
Dominus commemoravit in Lege dictum, Ego dixi,
Dii estis, et ﬁlii excelsi omnes (Id. x, 34) : propterea
dixit, Qui credit in me, non credit in me; ne totum quod
de Christo creditur, secundum hominem crederetur.
Ille ergo, inquit, credit in me, qui non credit in me
secundum id quod me videt, sed in eum qui memisit:
ut cum credit in Patrem, credat eum habere Filium
sibi aqualem, et tunc vere credatin me. Nam si putave-
n’t eum non habere nisi ﬁlios secundum gratiam, qui
sunt ejus utique creatura, non Verbum, sed facta per
Verbum, nec habere Filium aequalem sibi atque coas-
ternum, semper natum, pariter incommutabilem, ex
nullo dissimilem atque imparem ; non credit in Patrem
qui eum misit, quia non est hoc Pater qui eum misit.
3. Et ideo cum dixisset, Quicredit in me. non credit in
me. sed in eum qui misit me ; ne putaretur sic voluisse
Patremintelligi tanquam Patremmultorum ﬁliorumper
gratiam regeneratorum, non unici Verbi aqualis sibi,
continuo subjecit, Et qui videt me, videt eum qui misit
me. Numquid ait, Qui videt me, non videt me, sed
eum qui misit me; sicut dixerat, Qui credit in me,
non credit in me, sed in eum qui misit me? Illud nam-
que dixit, ne sicut videbatur. crederetur tantummodo
filius hominis: hoc autem dixit, ut Patri crederetur
aequalis. Qui credit in me, inquit, non credit in hoc
quod videt me, sed credit in eum qui misit me. Aut
cum credit in Patrem qui sibi aqualem genuit me;
non quomodo me videt, sed sic credat in me, quo-
modo in eum qui misit me: usque adeo enim nihil
distat inter eum et me, ut qui me videt videat eum
qui me misit. Apostolos suos certe ipse Dominus
Christus misit, quod eorum etiam nomen indicat:
nam sicut griece angeli, latine nuntii vocantur, ita
graece apostoli, latine missi appellantur. Nunquam
tamen aliquis apostolorum dicere auderet, Qui credit
in me, non credit in me, sed in eum qui misit me:
omnino enim non diceret, Qui credit in me. Credi—
mus snim apostolo, sed non credimus in apostolum :
non enim apostolus justiﬁcat impium. Credenti au-
tem in eum quijustiﬁeat impium. deputatur ﬁdes ejus
ad justitiam (Rom. ιν, 5). Posset dicere apostolus,
Qui recipit me, recipit eum qui me misit; vel, Qui
audit me, audit eum qui me misit: hoc enim eis ipse
