ψ. 1-12.

1929
nos ante constitutionem mundi, et tunc praedestina-
vit quod in fine facturus est mundi.
5. Pater, inquit, juste, mundus te non cognovit,
Quia justus es, ideo te non cognovit. Mundus quippe
ille damnationi prmdestinatus merito non cognovit.
mundus vero quem per Christum reconciliavit sibi,
non merito, scd gratia cognovit. Quid est enim cum
cognoscere, nisi vita aeterna? quam mundo damnato
utique non dedit, reconciliato dedit. Propterea itaque
mundus non cognovit, quia justus es, et meritis ejus,
ut non cognosceret, tribuisti : et propterea mundus
reconciliatus cognovit, quia misericors es, et ut co-
gnosceret non ei merito, sed gratia subvenisti. Deni-
que sequitur, Ego autem te cognovi. Ipse fons gratiis
est Deus natura, homo autem de Spiritu sancto et
Virgine ineffabili gratia : denique propter ipsum, quia
gratia Dei per Jesum Christum est Dominum no-
strum, Et hi cognoverunt, inquit, quia tu me misisti.
Ipse est mundus reconciliatus.Sed quia tu me misisti,
ideo cognoverunt : ergo gratia cognoverunt.
6. Et notum feci eis, inquit, nomen tuum, et notum
faciam. Notum feci per ﬁdem, notum faciam per spe-
ciem : notum feci cum fine peregrinantibus, notum
faciam sine ﬁne regnantibus. Ut dilectio, inquit,quam
dilexisti me, in ipsis sit, et ego in ipsis. Non est usitata
locutio, dilectio quam dilexisti me, in ipsis sit, ct ego
in ipsis: usitate quippe diceretur, dilectio qua dilexisti
me. De graeco quidem ista translata est : sed sunt si-
miles etlatinae; sicut dicimus, Fidelem servitutem
servivit, strenuam militiam militavit; cum dici de-
buisse videatur, Fideli servitute servivit, strenua mi-
litia militavit. Qualis autem ista locutio est, dilectio
quam dilexisti me; tali et Apostolus usus est, Bonum
certamen certavi (Il Tim. iv, 7) : non ait, bono certa-
mine, quod usitatius et tanquam rectius diceretur.
Quomodo autem dilectio quam dilexit Pater Filium,
est et in nobis, nisi quia membra ejus sumus, et in
illo diligimur, cum ipse diligitur totus, id est caput et
corpus? Ideo subjunxit, et ego in ipsis; tanquam di-
ceret, quoniam ego sum et in ipsis. Aliter enim est in
nobis tauquam in templo suo; aliter autem quia et
nos ipse sumus, cum secundum id quod ut caput no—
strum esset, homo factus est, corpus ejus sumus. Fi-
nita est Salvatoris oratio, incipit passio : ergo et iste
sermo finiatur, ut de passione quod ipse donaverit,
aliis sermonibus disputetur.
TRACTATUS CXII.
In id quod sequitur, Ilaec cum dixisset Jesus, egressus
est cum discipulis suis. etc.; usque ad id, Compre-
henderunt Jesum. et ligaverunt eum. Cap. xvur,
1. Terminato magno prolixoque sermone quem
post omnem Dominus, fundendo pro nobis proximus
sanguini, ad discipulos habuitqui cum illo tunc erant,
adjuncta oratione quam direxit ad Patrem, deinceps
ejus passionem Joannes evangelista sic orsus est:
«Haec cum dixisset Jesus, egressus est cum discipulis
suis trans torrentem Cedron, ubi erat hortus, in quem
Panos. XXXV.
