1439

atatem a se in neminem transfunderet, hoc didicit per
columbam, quia dictum ei erat, Super quem videris
Spiritum descendentem velut columbam, et manentem
super eum, hic est qui baptizat in Spiritu sancto (Joan.
Ι, 33). Quid est, hic est! Non alius, etsi per alium.
Quare autem per columbam ‘t Multa dicta sunt, nec
possum, nec opus estomnia retexere: praecipue tamen
propter pacem ; quia et ligna quae baptizata sunt foris,
quiat'ructum in eis invenit columba, ad arcam attulit:
sicut meministis columbam emissam a Noe de arca,
quae diluvio natabat, et baptismo abluebatur, non
mergebatur. Cum ergo esset emissa, attulit ramum
olivae : sed non sola folia habebat, habebat et fructum
(Gen. Vin, 8-11). Itaque hoc optandum est fratribus
nostris qui foris baptizantur, ut habeant fructum:
non illos sinet columba foris, nisi ad arcam reduxeo
rit. Fructus autem est totus charitas, sine qua nihil
est homo quidquid aliud habuerit. Ethoc uberrime
ab Apostolo dictum commemoravimus et recensui-
mus. Ait enim : ι· Si linguis hominum loquar et An-
gelorum, charitalem autem non habeam, factus sum
velut aaramentum sonans, aut cymbalum tinniens: et
si habuero omnem scientiam, et sciam omnia sacra-
menta, et habeam omnem prophetiam, et habuero
omnem ﬁdem, υ (ﬁdem autem quomodo dixit omnem ?)
‹‹ utmontes transt'eram,charitatem autem non habeam,
nihil sum. Et si distribuere omnia mea pauperibus,
et si tradidero corpus meum ut ardeam, charitatem
autem non habeam, nihil mihi prodest θ (l Cor. xm,
1-3). Nullo modo autem possunt dicere se habere
charitatem, qui dividunt unitatem. Haec dicta sunt :
sequentia videamus.
4. Perhibuit Joannes testimonium, quia vidit. Quale
testimonium perhibuit (ε Quia ipse est Filius Dei. Opor-
tebat ergo ut ille baptizarct qui est Filius Dei unicus,
non adoptatus. Adoptati (illi, ministri sunt Unici :
Unicus habet potestatem, adoptati ministerium. Licet
baptizet minister non pertinens ad numerum tilio-
rum, quia male vivit et male agit, quid nos consolao
tur? Hic est quid baptizat.
5. Altera die iterum stabat Joannes, et ex discipulis
ejus duo, et respiciens Jesum ambulantem dicit, Ecce
Agnus Dei. Utique singulariter iste Agnus ε nam et
discipuli dicti sunt agni, Ecce ego mitto vos sicut
agnos in medio luporum (Matth. x, 16). Dicti sunt et
ipsi lumen, Vos estis lumen mundi (Id. v, 14) : sed
aliteritle de quo dictum est, Erat lumen verum, quod
illuminat onmem hominem venientem in hunc mundum
(Joan. 1, 9). Sic et Agnus singulariter, solus sine ma-
cula, sine peccato ; non cujus maculae abstersa: sint,
sed cujus macula nulla fuerit. Quid enim Pquia dice-
bat Joannss de Domino, Ecce Agnus Dei, ipse Joan-
nes non erat agnus ‘I non erat vir sanctus Ρ non erat
amicus sponsi? Ego singulariter ille. llic est Agnus
Dei; quia singulariter hujus Agni sanguine solo ho-
mines redimi potuerunt.
6. Fratres mei, si agnoscimus pretium nostrum
quia sanguis est Agni; qui sunt illi qui hodie cete-
brant festivitatem sanguinis, nescio cujus mulieris ‘l
Ambula in Domino Deo tuo, certus esto : quod te
