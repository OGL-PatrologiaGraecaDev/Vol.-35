2121
ΡΑτιιοι.. XXXV.

dictionis crucis ablatus est: charitas benedictionis
Abrahae propter exemplum ﬁdei permanetad Gen-
tes. Ut annuntiationem, inquit, spiritus per ﬁdem acci-
piamus : id est, ut non quod timetur in carne, sed
quod spiritu diligitur, creditoris annuntietur.
23. [lb.in, 15-18]. Unde etiam testamenti humani
mentionem facit, quod utique multo est inﬁrmius
quam divinum. Tamen hominis conﬁrmatum testa-
mentum, inquit, nemo irritum facit, aut superordinal.
Quia cum testator mutat testamentum, non con-
ﬁrmatum mutat: testatoris enim morte conﬁrma-
tur. Quod autem mors testatoris valet ad conﬁr-
mandum testamentum ejus, quia consilium mutare
jam non potest ; hoc incommutabilitas promissionis
Dei valet ad conﬁrmandam haereditatem Abrahae,
cujus ﬁdes deputata est ad justitiam (Rom. IV, 9).
Et ideo semen Abrahae, cui dicta sunt promissiones,
Christum dicit Apostolus, hoc estomnes Christianos
ﬁde imitantes Abraham : quod ad singularitatem
redigit, commendando quod non dictum est, Et
seminibus, sed, Semini tuo ; quia et una estﬁdes, et
non possunt similiter justiﬁcari qui vivunt ex ope-
ribus carnaliter, cum his qui vivunt ex ﬁde spiri-
tualiter. Vincuntur autem quod infert, Lex nondum
data erat, nec posset post tot annos ita dari, ut
antiquas Abrahae promissiones irritas faceret. Si
enim Lex justiﬁcat, non est justiﬁcatus Abraham,
qui multum ante Legem fuit. Quod quia dicere non
possunt, coguntur fateri non Legis operibus justi-
ﬁcari hominem, sed ﬁde. Simul etiam nos cogit
intelligere, omnes antiquos qui justiﬁcati sunt. ex
ipsa ﬁde justiﬁcatos. Quod enim nos ex parte pras-
teritum, id est, primum adventum Domini; ex parte
futurum, id est, secundum adventum Domini cre-
dendo salvi efﬁcimur : hoc totum illi, id est, utrum-
que adventum futurum credebant, revelante sibi
Spiritu sancto, ut salvi ﬁerent. Unde estetiamillud:
Abraham concupivit diem meum videre, et vidit, et
gavisus est (Joan. vm, 56).
24. [1b. ιιι, 19, 20]. Sequitur quaestio satis neces-
saria: Si enim ﬁdes justiﬁcat. et priores sancti, qui
apud Deum justiﬁcatisunt,per ipsam justiﬁcati sunt,
quid opus eratLegem dari ἲ Quam quaestionem tra-
ctandam sic intulit, interrogans, et dicens, Quid
ergo ? ﬂuensque enim interrogatio est : deinde in-
:fertur responsio, Lex transgressionis gratia proposita
est, donec veniret, inquit, semen cui promissum est,
dispositum per Angelos in manu Mediatoris. Mediator
autem unius non est, Deus vero unus est (α). Mediato-
rem Jesum Christum secundum hominem dici, ex
illa ejusdem apostoli sententia ﬁt planius, cum ait:
Unus enim Deus, unus et mediator Dei et hominum
homo Christus Iesus (ι Tim. ιι, 5). Mediator ergointer
Deum etDeum esse non posset, quia unus estDeus:
mediator autem unius non est, quia inter aliquos me-
dius est. Angeli porro, qui non lapsi sunt a cons-
pectu Dei, mediatore non opus habent, per quem
reconcilientur. Item angeli qui nullo suadente spon-
tanea praevaricatione sic lapsi sunt, per mediato- '
rem non reconciliantur. Restat ergo ut qui media-
(a) Ι Retract., cap. 24, ιι. 2.
(Soixante—sept .)
