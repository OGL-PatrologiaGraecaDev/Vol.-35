1733

nostis qui sit mercenarius ferendus; quis lupus, et
iures, et latrones cavendi; qua: sint oves, quod sit
ostium quo et oves ingrediuntur et pastor ; quomodo
sitlntelligendus ostiarius : nostis etiam quoniam quis-
quis non per ostium intraverit, fur est et latro, nec
venit nisi ut foretur, et occidat,et perdat. Haec omnia
dicta, sufﬁcienter, quantum existimo, pertractata
sunt. Hodie debemus dicere, quantum adjuvat Domi-
nus (quoniam ipse Jesus Christus salvator noster et
pastorem se esse dixit, et ostium, et pastorem bonum
dixit intrare per ostium). quomodo ipse per seipsum
intret. Si enim nemo pastor bonus est, nisi qui per
ostium intrat, et ipse est praecipue pastor bonus, et
ipse est ostium ;intelligere non possum, nisi et ipsum
per seipsum ad oves suas intrare, et vocem suam illis
dare ut sequantur eum, easque intrantes et exeuntes
pascua invenire, quod est vita aeterna.
2. Cito ergo dico. Ego quaerens intrare ad vos, id
est ad cor vestrum, Christum praedico : si aliud prae-
dicem, per aliam partem conabor ascendere. Christus
itaque mihi ianua est ad vos; per Christum intro, non
ad parietes vestros, sed ad corda vestra. Per Chri-
stum intro, Christum in me libenter audistis. Quare
Christum in me libenter audistis Ἰ Quia oves Christi
estis, sanguine Christi comparati estis. Agnoscitis pre-
tium vestrum : quod non a me datur, sed per me
praedicatur. llle quippe emit, qui pretiosum sangui-
nem fudit: pretiosus sanguis est illius sine peccato.
Fecit tamen ipse etiam suorum sanguinem pretiosum,
pro quibus dedit sanguinis pretium: nam si suorum
sanguinem non faceret pretiosum, non diceretur,
Pretiosa in conspectu Domini mors sanctorum eius (Psat.
ειν, 15). Itaque etiam quod ait, Pastor bonus animam
suam ponit pro ovibus, non ipse unus hoc fecit: et
tamen si illi qui fecerunt membra ejus sunt,idern ipse
unus hoc fecit. Ipse enim potuit facere sine illis ; ipsi
sine illo unde potuerunt, cum ipse dixerit, Sine me
nihil potestis facere (Joan. xv, 5)? Hinc autem osten-
dimus quod et alii fecerint, quiaipse apostolus Joan-
nes, qui hoc quod audistis Evangelium praedicavit, in
Epistola sua dixit : Sicut Christus pro nobis animam
suam posuit, sic et nos debemus animas pro fratribus
ponere (ι Ιοαη. m, 16). Debemus, dixit: debitores nos
fecit qui primus exhibuit. Ideo quodam loco scriptum
est: Si sederis caenare ad mensam potentis, sapienter
intellige quae apponuntur tibi : et mitte manum tuam,
sciens quia talia te oportet praeparare (Prov. mu, l, 2,
sae. LXX). Mensa potentis quae sit, nostis; ibi est cor-
pus et sanguis Christi : qui accedit ad talem mensam
praeparet talia. Et quid est, praeparet talia? Quo-
modo ipse pro nobis animam suam posuit, sic et nos de-
bemus,ad mdiﬁcandam plebem et asserendam fidem‘,
animas pro fratribus ponere. Ideo Petro quem facere
volebat pastorem bonum, non in ipso Petro, sed in
corpore suo ait: Patre, amas me? pasce oves meas. Hoc
semel, hoc iterum,hoe tertio usque ad ejus tristitiam.
Et cum tantum interrogasset Dominus, quantum in-
tueanplerigue non habent, ad aediﬁcandam plebem es
asserendam ﬁdem.
