1695

qui illam non habuit,ipse de illaliberat; solus enim
in hac carne venit sine peccato. Nam quos videtis in
manibus matrum parvulos ferri, nondum ambulant,
et jam sunt compediti; traxerunt enim de Adam quod
solvatur a Christo. Pertinet etiam ad ipsos, cum
baptizantur, ista gratia quam Dominus pollicetur ;
quia de peccato solus liberare potest, qui venit sine
peccato, et tactus est sacriﬁcium pro peccato. Au-
distis enim cum Apostolus legeretur: Pro Christo,
inquit, legatione fungimur, tanquam Deo exhortante per
nos; obsecramus pro, Christo ; id est, tanquam vos
Christus obsecret. Quid ? Reconciliari Deo. Si exhor-
tatur et obsecrat Apostolus ut reconciliemur Deo, ini-
mici eramus Deo. Nemo enim reconciliatur nisi ex
inimicitiis. Inimicos autem nos non natura, sed pec-
cata fecerunt. Unde inimici illius, inde servi peccati.
Non habet Deus liberos inimicos ; necesse est servi
sint : et servi remanebunt nisi ab illo liberenter, cui
peccando inimici esse voluerunt. Obsecramus ergo,
inquit, pro Christo, reconciliari Deo. Quomodo autem
reconciliamur, nisi solvatur quod inter nos et ipsum
separat? Ait enim per prophetam : Non gravavit
aurem ne audiat, sed peccata vestra separant inter vos
el Deum (lsa. ιιι, 1, 2). Quia ergo non reconciliamur
nisi ablato quod in medio est, et posito quod in medio
sit. Est enim medium separans, sed contra est media-
tor reconcilians; medium separans est peccatum,
mediator reconcilians est Dominus Jesus Christus :
Unus enim Deus, et unus mediator Dei et hominum,
homo Christus Iesus (Ι Tim. ll, 5). Ut ergo tollatur
maceria separans quod est peccatum, venit ille media-
tor, et factus est sacrificium sacerdos ipse. Et quia sa-
criﬁcium factus est pro peccato, offerens seipsum in
holocaustum in cruce passionis suae, sequitur Apo-
stolus et dicit, cum dixisset, Obsecremus pro Christo,
reconciliari Deo : quasi diceremus, quomodo poteri-
mus reconciliari? Eum, inquit,id est ipsum Christum,
qui non noverat peccatum, peccatum pro nobis fecit, ut
nos simus justitia Dei in ipso (lI Cor. v, 20, 2i). Eum
ipsum , inquit, Christum Deum, qui non noverat pecca-
tum. Venit enim in carne, hoc est in similitudine car-
nis peccati (Rom. vm, 3), non tamen in carne pec-
cati, non habens ullum omnino peccatum : et ideo
factus est verum sacriﬁcium pro peccato, quia nullum
habebat ipse peccatum.
6. Sed torte de sensu meo dixi, quia peccatum sa-
criﬁcium est pro peccato. Qui legerunt,agnoscant;
qui non legerunt, non sint pigri : non sint, inquam,
pigri ad legendum, ut veraces sint ad judicandum.
Cum de sacriﬁciis enin: praeciperet Deus efferendis
pro peccato, in quibus sacrificiis non erat expiatio
peccatorum, sed umbra futurorum, eadem ipsa sa-
criﬁcia, easdem ipsas hostias, easdem ipsas victi-
mas, eadem ipsa animalia quas admovebantur ma-
ctanda pro peccatis, in quorum sanguine sanguis ille
ﬁgurabatur, peccata Lex appellat : usque adeo ut in
quibusdam locis scriptum sit ita, ut sacerdotes im-
molaturi ponerent manus suae super caput peccati,
id est, super caput victimas immolandas pro peccato.
'liber, si fueris servus ; liber peccati, servusjustitie :
