16ῖ7
1678

est, terram manducetis ?Terreuis pascimini, terrenis
delectamini, terrenis inhiatis, sursum cor non habe-
tis. Vos de deorsum estis : ego de supernis sum. Vos
de mundo hoc estis : ego non sum de hoc mundo. Quo-
modo enim erat de mundo, per quem factus est
mundus?0mnesde mundo post mundum ; quia prius
mundus,ct sic homo de mundo: prius autem Chri-
stus, deinde mundus ; quoniam ante mundum Chri-
stus, ante Christum nihil : quia in principio erat Ver-
bum ; omnia per ipsum facta sunt (Joan. ι, 1, 3).’ Sic
ergoeratille de supernis. De quibus supernis?Deacre?
Absit: ibi et aves volitant. De ccelo quod videmus ?
Et hoc absit ; ibi et stella et solet luna circumeunt.
De Angelis? Neque hoc intelligetis : per illum st An-
geli facti sunt, per quem omnia facta sunt. Dequibus
ergo supernis Christus tAb ipso Patre. Nihil illo Deo
superius, qui Verbum genuit aequale sibi, coaeternum
sibi, unigenitum, sine tempore, per quem conderet
tempora. Sic ergo accipe Christum de supernis, ut
excedis cogitatione tua omne quod factum est ; uni-
versam omnino creaturam, omne corpus, omnem
conditum spiritum, omnem rem quoquo modo mu-
tabilem : totum excede, sicut excessit Joannes, ut
contingeret, In principio erat Verbum, et Verbum erat
apud Deum, et Deus erat Verbum.
5. Ego ergo, inquit, de supernis sum. Vos de ho-
mundo estis: ego non sum de hoc mundo Dixi ergo
votis quia moriemini in peccatis vestris. Exposuitnobis,
fratres, quid intelligi voluerit, Vos de hoc mundo estis.
ideo quippe dixit, Vos de hoc mundo estis. quia pec-
catores erant, quiainqui erant, quia infideles erant,
quia terrena sepiebant. Nam quid vobis videtur de
sanctis Apostolis ? Quantum intererat inter Judaaos
et. Apostolos? Quantum inter tenebras et lucem,
quantum inter fidem et infidelitatem, quantum inter
pietatem et impietatem, quantum inter spem et de-
sperationem, quantum inter cbaritatem et cupidita-
tem : multum ergo intererat. Quid ergo? quia tantum
intererat, Apostoli de mundo non erant. Si cogites
quomodo nati sint, et unde venerint; quia omnes ex
Adam venerant, de hoc mundoerant. Sed quid eis ait
ipse Dominus? Ego vos de mundo elegi ¹ (Id. xv,
19). Qui ergo de mundo erant, facti sunt non de
mundo, et pertinere coeperunt ad eum per quem
factus est mundus. Isti autem remanserunt esse de
mundo, quibus dictum est, Moriemini in peccatis-
vestris.
6. Nemo ergo dicat, fratres, De hoc mundo non
sum. Quisquis es homo, de hoc mundo es; sed venit
ad te qui fecitmundum, et liberavit te de hoc mundo.
Si delectat te mundus, semper vis esse immundus
si antemjam non te delectat hic mundus, jam tu es
mundus. Verumtamen si per aliquam infirmitatem
adhuc te delectat mundus, habitet in te qui mundat,
et eris mundus. Si autem fueris mundus, non rema-
nebis in mundo ; nec audies quod audierunt Judaei,
Moriemini in peccatis vestris. Omnes enim cum peccato
nati sumus; omnes vivendo ad id quod nati eramus
ι κει, Ego vos de hoc mundo elegi.
