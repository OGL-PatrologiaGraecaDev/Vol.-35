1603

perit, sed qui permanet in vitam zternam. Ergo et illud
manna hoc significabat, et illa omnia signa mea
erant. Signa mea dilexistis; qui signiﬁcabatur, con-
temnitis‘i Non ergo Moyses dedit panem de coelo:
Deus-dat panem. Sed quem panem? forte manna?
Non, sed panem quem signiﬁcavit manna, ipsum sci-
licet Dominum Jesum. Pater meus dat vobis panem ve'
rum. Panis enim Dei est qui descendit de caelo, et dat
vitam mundo. Dixerunt ergo ad eum : Domine ,ο da no-
bis semper panem hunc. Quomodo mulier illa Samari-
tana, cui dictum est, Qui biberit de hac aqua, non sitiet
unquam; continuo illa secundum corpus accipiens,
sed tamen carere indigentia volens, Da mihi, inquit,
Domine, de hac aqua : sic et isti, Domine, da nobis pa-
nem hunc, qui nos reficiat, nec deficiat.
14. Dixit autem eis Jesus : Ego sum panis vita: .· qui
venit ad me, non esuriet; et qui credit in me, non sitiet
unquam. Qui venit ad me, hoc est quod ait,_et cre-
dit—in me; et quod dixit, non csuriet, hoc intelligen-
dum est, non sitiet unquam. Utroque enim illa signiﬁ-
catur aeterna satietas, ubi nulla est egestas. Panem de
cmlo desideratis; ante vos habetis, et non manducetis.
Sed dixi vobis, quia et vidistis me, et non credidistis.
Sed non ideo ego populum perdidi. Numquid enim
infidelitas vestra fidem Dei evacuavit (Rom. ιιι, 3)?
Vide enim quod sequitur : Omne quod dat mihi Pater,
ad me veniet; et eum qui venerit ad me, non eiiciam
foras. Quale est intus illud, unde non exitur foras?
Magnum penetrale, et dulce secretum. Ο secretum
sine taedio, sine amaritudine malarum cogitationum,
sine interpellatione tentationum et dolorum! Nonne
illud secretum est quo intrabit ille, cui dicturus est
Dominus servo bene merito, Intra in gaudium Domini
lui (Matth. xxv, 23)?
15. Et eum qui veniet ad me, non eiiciam foras.
Quia descendi de caelo, non ut faciam voluntatem
meam, sed voluntatem ejus qui misit me. Ideo ergo eum
qui veniet ad te, non ejicies foras, quia descendisti de
coelo, non facere voluntatem tuam, sed voluntatem
ejus qui te misit? Magnum sacramentum l Obsecro
vos, simul pulsemus; exeat ad nos aliquid quod nos
pascat, secundum quod nos delectavit. Magnum illud
et dulce secretum : Qui veniet ad me. Attende, atton-
de, et appende : Qui veniet ad me, non ut ejiciam fo-
ras. Ergo, qui veniet, inquit, non ejiciam foras. Quare ?
Quia descendi de coelo, non ut faciam voluntatem meam,
sed voluntatem ejus qui misit me. Ipsa est ergo causa
quare non ejicias eum foras qui venit ad te, quia non
voluntatem tuam facere descendisti de coelo, sed vo-
luntatem ejus qui te misit? Ipsa. Quid quaerimus
utrum ipsa sit? lpsa est, ipse loquitur. Non enim no-
bis fas est aliud suspicari quam loquitur: Qui venerit
ad me, non eiiciam foras. Et quasi quaereres, Quare?
Quia non veni facere voluntatem meam, sed voluntatem
ejus qui misit me. Timeo ne foras propterea exierit
anima a Deo, quia superba δι’διςὶωο ιιοιι dubito.
Scriptum est enim, Initium omnis peccati superbia ,ο et,
Initium superbiae hominis apostatarea Deo. Scriptum
est, firmum est, verum est. Deinde quid de superbo ν
intus apud te, ibi est fons vita. Et in lumine tuo vide-
