’ 1513

matrem tamen agnoscas. Ita fit alis demissis, plumis
hispida, voce rauca, omnibus membris demissa et
abjecta, ut quemadmodum dixi, etiamsi ﬁlios non
videas, matrem tamen intelligas. Sic ergo infirmus
Jesus, fatigatus ab itinere. Iter ipsius est caro pro
nobis assumpta. Quomodo enim iter habet qui ubique
est, qui nusquam deest ’ἲ Quo it, aut unde it, nisi
quia non ad nos veniret, nisi formam visibilis carnis
assumeret? Quia ergo venire ad nos eo modo dignatus
,est, ut in forma servi assumpta carne appareret, ipsa
carnis assumptio est iteripsius. Ideo fatigatus ab iti-
nere quid est aliud, quam fatigatus in carne il Infir-
mus in carne Jesus : sed noli tu inﬁrmari ; in illius
infirmitate tu fortis esto, quia quod infirmum est Dei,
fortius est hominibus (l Cor. ι, 25).
8. Sub hac rerum imagine Adam qui erat forma
futuri (Rom. ν, 14), praebuit nobis magnum indicium
sacramenti ; imo Deus in illo praebuit. Nam et dor-
miens meruit accipere uxorem, et de costa ejus facta
est ei uxor (Gen. ιι, 21) : quoniam de Christo in cruce
dormiente futura erat Ecclesia de latere ejus, de la-
tere scilicet dormientis ; quia et de latere in cruce
pendentis lancea percusso (Joan. xix, 34) Sacramenta
Ecclesia: profluxerunt. Sed quare hoc dicere volui,
fratres ? Quia infirmitas Christi nos facit fortes. Ma-
gna ibi imago praecessit. Potuit Deus carnem detra-
here homini unde faceret feminam, et magis videtur
quasi congruere potuisse. Fiebat enim sexus infir-
mior, et magis de carne infirmitas fieri debuit quam
de osse : ossa enim in carne firmiora sunt. Non de-
traxit carnem unde faceret mulierem; sed detraxit
os, et detracto osse formata est mulier, et in locum
ossis caro adimpleta est. Poterat pro osse os reddere,
poterat ad faciendam mulierem non costam, sed car-
nem detrahere. Quid igitur significavit ‘I Facta est
mulier in costa tanquam fortis: factus est Adam in
carne tanquam infirmus. Christus est et Ecclesia, il-
lius infirmitas nostra est fortitudo.
9. Quare ergo hora sexta ? Quia aetate saeculi sexta.
Computa in Evangelio tanquam unam horam, unam
etatem ab Adam usque ad Noe ; secundam a Noe
usque ad Abraham; tertiam ab Abraham usque ad
David ; quartam a David usque ad transmigrationem
Babylonia; quintam a transmigratione Babyloniae
usque ad baptismum Joannis: inde sexta agitur.
Quid miraris ? Venit Jesus, et bumiliando se venit ad
puteum. Fatigatus venit, quia inlirmam carnem por-
tavit. Hora sexta, quia aetate saeculi sexta. Ad pu-
teum, quia ad profunditatem hujus habitationis no-
stra. Unde dicitur in Psalmis, De pro/undis clamavi
ad te, Domine (Psal. cxxsx, 1). Sedit, ut dixi, quia
humiliatus est ί.
10. Et venit mulier. Forma Ecclesiae, non jam justi-
ﬂcala, sed jam justilicandsc ; nam hoc agit sermo.
Venit ignara, invenit eum, et agitur cum illa. Videa-
mus quid, videamus quare: Venit mulier de Samaria
haurire aquam. Samaritani ad Judaeorum gentem non
pertinebant : alienigenas enim fuerunt, quamvis vici-
ι Sic Has.cumBad. et Am. At Er. et Lov., humilis venit.
Panos. XXXV.
