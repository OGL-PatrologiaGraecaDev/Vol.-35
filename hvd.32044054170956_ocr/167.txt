1635

1, 2).Circumcisis loquitur: Resurrexit Christus, abs-
tulit vobis desideria carnalia, abstulit concupiscen-
tiae malas, abstulit superﬂuum cum quo nati eratis.
et multo pejus quod male vivendo addideratis;_cir-
cumcisi per petram quare adhuc sapitis terram Ἰ Et
ad extremum quia Legem dedit Moyses, et circumci-
ditis hominem sabbato,intelligite hoc signiﬁcari opus
bonum, quod ego feci totumihominem salvum sab-
bato; quia et curatus estutsanusesset in corpore,et
credidit ut sanus esset in anima.
6. Nolite judicare personaliter, sed rectum iudicium
judicate. Quid est hoc ? Modo quiperlegem Moysi cir-
cumciditis sabbato,non irasciminiMoysi; et quia ego
die sabbati salvum feci hominem, irascimini mihi.
Personaliter judicetis, veritatem attendite. Ego non
me praefero Moysi, ait Dominus, qui erat et ipsius
Moysi Dominus. Sic attendite quomodo homines nos
duos, tanquam ambos homines: judicate inter nos,
sed verum judicium iudicate ; nolite me honorato il-
lum damnare, sed illo intellecto me honorate. Hoc
enim eis alio loco dixit : Si crederetis Moysi, crederetis
utique et mihi; de me enim ille scripsit (Joan. v, 116).
Sed hoc loco noluit hoc dicere, tanquam se et Moyse
ante illos constitutis. Propter legem Moysirircumci-
ditis, quando etiam sabbatum occurrerit ; etego sani-
tatum faciendarum beneficentiam non vultis ut exhi-
beam per sabbatum ? Quia Dominus circumcisionis et
Dominus sabbati, salutis est auctor: et servilia opera
prohibiti estis facere sabbato; si vere intelligetis ser-
vilia opera,non peccatis. Qui enim facit peccatum,
servus est peccati (Id. vm, 34). Numquid servileopus
est, hominem sanare per sabbatum ‘2 Manducatis et
bibitis (ut aliquid dicam ex admonitione Domini nostri
Jesu Christi, et ex verbis ejus) ; utique quare mandu-
catis et bibitis in sabbato, nisi quia pertinet ad salu-
tem quod facitis ‘l Per hoc ostenditis opera salutis non
esse ullo modo die sabbati omittenda. Ergo nolite per-
sonaliter judicare, sed rectum judicium iudicate. Atten-
dite me quomodo hominem, attendite Moysen quo-
modo hominem :si secundum veritatem judicetis,
neque Moysen, neque me condemnabitis;et veritate
cognita me cognoscetis, quia ego sum veritas(1d.
xxv, 6).
7. Hoc vitium, fratres, quod Dominus notavit hoc
loco, evadere in hoc saeculo magni laboris est, non
personaliter judicare, sed rectum judicium retinere.
ltdmonuit quidem Dominus Judteos, sed monuit et
nos: illos convicit, nos instruxit ;illos redarguit, nos
exacuit. Non putemus hoc nobis non ideo dictum, quia
tunc ibi non fuimus. Scriptum est, legitur, cum reci-
taretur audivimus ; sed tanquam Judeais dictum audi-
vimus: non nos ponamus post nos, et quasi intueamur
inimicos reprehendere, et ipsi nos faciamus quod in
nobis veritas ipsa reprehendat. Judmi quidem perso-
naliter judicabant, sed ideo non pertinent ad Novum
Testamentum, ideo non habent in Christo regnum
caelorum, ideo non junguntur sanctorum societati
Angelorum: terrena qua'rebant a Domino; terra
enim promissionis, victoria ab inimicis, fecunditas
