1895

erimus : scimus quia cum mani/estatum fuerit, similes
ei erimus, quoniam videbimus eum sicuti est (Ι Joan. ιιι,
2). leta visio non vitae huius est, sed futuris; non
temporalis, sed interna ¹. Hac est autem vita aeterna,
dicente ipsa vita, ut cognoscant te, inquit, unum verum
Deum, et quem misisti Iesum Christum (Joan. xvn, 3).
De hac visione et cognitione dicit Apostolus : Vide-
mus nunc per speculum in aenigmate, tunc autem [acie
ad faciem : nunc scio ea: parte, tunc autem cognoscam
sicut et cognitus sum (Ι Cor. xui, l2 et 13). Hunc totius
laboris sui fructum Ecclesia nunc parturit desiderando,
tunc est paritura cernendo : nunc parturit gemendo,
tunc paritura laetando; nunc parturit orando, tunc
paritura laudando. Et ideo masculum; quoniam ad
istum fructum contemplationis cuncta ofﬁcia referun-
tur actionis. Solus est enim liber; quin propter se ap-
petitur, et non refertur ad aliud. lluic servit actio ε
ad hunc enim refertur quidquid bene agitur, quia
propter hunc agitur; ipse autem non propter aliud,
sed pr0pter semetipsum tenetur et habetur. lbi ergo
ﬁnis qui sufﬁcit nobis. rEternus igitur erit ε neque
enim nobis sufﬁcit ﬁnis, nisi cujus nullus est ﬁnis.
Hoc inspiratam erat Philippo quando dixit ; Ostende
nobis Patrem, et sufﬁcit nobis. ln qua ostensione se
promisit et Filius dicens : Non credis quia ego in Pa-
tre, et Pater in me est (toan. XIV, 8, 10) ‘t De hoc ita-
que quod sufﬁcit nobis, rectissime audimus, Gaudium
vestrum nemo tollet a vobis.
6. De hoc etiam qua superius dicta sunt, melius
existimo intelligi, Modicum et jam non videbitis me,
et iterum modicum et videbitis me. Modicum est enim
hoc totum spatium quo praesens pervolat sacculum:
unde dicit idem ipse evangelista in Epistola sua, No-
vissima hora est (Ι loan. ιι, 18). Ideo namque addidit,
quia vado ad Patrem, quod ad priorem sententiam
referendum est, ubi ait, Modicum et jam non videbitis
me; non ad posteriorem ubi ait, et iterum modicum et
videbitis me. Eundo quippe ad Patrem, facturus erat
ut eum non viderent. Ac per hoc non ideo dictum est,
quia fuerat moriturus, et donec resurgeret, ab eorum
aspectibus recessurus; sed quod esset iturus ad Pa-
trem, quod fecit posteaquam resurrexit, etcum eis
per quadraginta dies conversatus ascendit in coelum
(Act. 1, 3, 9). lllis ergo ait, Modicum et iam non vide-
bitis me, qui eum corporaliter tunc videbant, quia
iturus erat ad Patrem, et eum deinceps mortalem vi-
suri non erant, qualem cum ista loqueretur videbant.
Quod vero addidit, et iterum modicum et videbitis me,
universae promisit Ecclesiae : sicut universae promisit,
Ecce ego vobiscum sum usque in consummationem s2-
culi (Matth. xxvut, 20). Non tardat Dominus pro-
missum : modicum, et videbimus eum, ubi jam nihil
rogemus, nihil interrogemus; quia nihil desideran-
dum remanebit, nihil quaerendum latebit. lloc mo-
dicum longum nobis videtur, quoniam adhuc agitur :
cum ﬁnitum fuerit, tunc sentiemus quam modicum
fuerit. Non ergo sit gaudium nostrum quale habet
mundus, de quo dictum est, Mundus autem gaudebit .'
ι Tres Μει, non temporalis, sed eterna.
